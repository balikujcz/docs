---
sidebar_position: 1
---

# Nastavení tisku a tiskáren
Balíkuj podporuje přímé napojení na tiskárny na zvoleném počítači s operačním systémem Windows v reálném čase. To znamená, že v systému Balíkůj uvidíte všechny tiskárny na Vašem PC, které se rozhodnete používat nejen pro tisk štítků.

:::tip
Díky využití našeho software tiskáren můžete tisknou zvolené dokumenty rovnou na tiskárně a to kdekoliv. Například ve sklad, doma, v kanceláři apod. Odpadá Vám starost se stahováním PDF dokumentů a jejich následným tiskem pomocí dialogového okna.
:::

## Přehled tokenů
Token je speciální klíč, který se používá pro autentizaci tiskového software se systémem Balíkuj. V rámci naší služby si můžete vytvořit několik tokenů a rozlišit si tak například sklady v různých lokalitách apod. 

V přehledu tokenů vidíte jeho název, datum vytvoření a datum posledního úspěšného připojení.

:::warning
Tento token nikde nešiřte a pokud budete chtít můžete si vygenerovat nový například pro další pobočku nebo expediční místo. Pokud token smažete, přetanou všechny tiskárny pod tímto tokenem fungovat.
:::

## Přehled tiskáren
Po stažení a nainstalování našeho software pro tisk v systému Balíkuj, se Vám zde zobrazí všechny tiskárny, které jste se rozhodli používat pro tisk v Balíkuj. V nastavení tiskového software můžete specifikovat přesně, které  tiskárny chcete používat pro tisk.

Po úspěšném připojení tiskového software se systémem Balíkuj se Vám zobrazí všechny tiskárny, jejich stav a případně také datum posledního tisku.

## Instalace tiskového software
Tiskový software je třeba si stáhnout z adresy [https://balikuj.cz/sw/printer/latest.zip ↗️](https://balikuj.cz/sw/printer/latest.zip), rozbalit a nainstalovat na počítač, kde chcete tisknout.

![Nastavení software pro tisk](/img/settings/printers/printer-software.png)

Do pole **API klíč** je třeba zadat kód tokenu, který jste si vygenerovali v **Přehledu tokenů**.

V poli **Používané tiskárny** si vyberte tiskárny, které se budou exportovat do systému Balíkuj. 

Změnu hodnot musíte potvrdit uložením formuláře kliknutím na tlačítko **Uložit změny**.
