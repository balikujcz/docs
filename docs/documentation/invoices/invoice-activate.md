---
sidebar_position: 1
---

# Aktivace fakturace
Nastavení fakturace je jednou z klíčových funkcí aplikace **Balíkuj**. Tato funkce umožňuje vytvářet faktury pro Vaše objednávky a zasílat je zákazníkům přímo z aplikace. V této dokumentaci se dozvíte, jak aktivovat fakturaci a jak spravovat faktury v aplikaci **Balíkuj**.

Vytvořené faktury lze exportovat do PDF apod.
Také můžete provádět exporty do různých formátů pro import do účetních systémů, jako je POHODA a další.

Pro aktivaci fakturace slouží náš jednoduchý průvodce, který Vás provede celým procesem. Provede Vás nastavením nezbytných fakturačních údajů.
Nastavení a další volby poté lze upravit v konkrétní sekci **Nastavení** -> **Fakturace**.

## Fakturační subjekt

Základním krokem pro aktivaci fakturace je vyplnění fakturačních údajů. Tyto údaje budou zobrazeny na všech vytvořených fakturách. Po vyplnění fakturačních údajů budete moci pokračovat v nastavení fakturace.

![Fakturační subjekt](/img/invoice/activate/company.png)

	- **Název subjektu** - název Vaší společnosti nebo obchodního subjektu.
	- **Jméno a příjmení** - jméno a příjmení osoby, která je zodpovědná za fakturaci. Uveďte pouze v případě, pokud chcete, aby bylo toto uvedeno na faktuře.
	- **Adresa** - adresa Vaší společnosti nebo obchodního subjektu.
	- **Typ plátcovství** - zvolte, zda jste plátcem DPH nebo neplátcem DPH, případně Identifikovaná osoba.
	- **IČO** - IČO Vaší společnosti nebo obchodního subjektu.
	- **DIČ** - DIČ Vaší společnosti nebo obchodního subjektu.
	- **Telefon** - telefonní číslo, které bude uvedeno na faktuře.
	- **Email** - emailová adresa, která bude uvedena na faktuře.


## Bankovní účet
Zde je nutno zadat platební údaje, které budou uvedeny na faktuře. Tato sekce je důležitá pro zákazníky, kteří chtějí platit faktury bankovním převodem. 

	- **Název** - zde vyplňte vlastní označení bankovního účtu.
	- **Číslo účtu** - číslo Vašeho bankovního účtu, případně zadejte níže číslo účtu ve formátu IBAN.
	- **Název banky** - název banky, u které máte bankovní účet.
	- **IBAN** - IBAN Vašeho bankovního účtu. Pole je nepovinné, ale doporučujeme vyplnit pro mezinárodní platby.
	- **SWIFT/BIC** - SWIFT/BIC kód banky, u které máte bankovní účet. Pole je nepovinné.
	- **Měna** - měna, ve které je Váš bankovní účet.


## Číselné řady
Z důvodů usnadnění Vám průvodce předvytvoří nastavení číselné řady pro faktury, faktury a daňové doklady k přijatým platbám. 
Další nastavení a formát číselných řad si můžete po dokončení průvodce upravit podle svých potřeb v sekci **Fakturace** -> **Číselné řady**.
Tímto dokončíte základní nastavení fakturace a můžete začít vytvářet faktury. 

:::info
Doporučujeme si nastavení zkontrolovat a případně upravit podle Vašich potřeb v sekcích **Nastavení** -> **Fakturace**.
Je možné také nahrát vlastní logo, přidat razítko a další úpravy, které Vám pomohou zvýšit profesionalitu Vašich faktur.
:::






