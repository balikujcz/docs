---
sidebar_position: 1
---

# Upgates tlačítko

**Upgates tlačítko** je námi vyvinuté rozšíření pro webový prohlížeč Google Chrome, které Vám výrazně usnadní tisk štítků přímo z administrace Vašeho e-shopu. S tímto doplňkem můžete jednoduše a rychle tisknout štítky prostřednictvím služby Balíkuj, aniž byste museli přepínat mezi různými aplikacemi. Vše probíhá přímo v administraci Upgates.

Tento průvodce Vám ukáže, jak doplněk nainstalovat, získat potřebný aplikační klíč, aktivovat jej a nakonec využít jeho možnosti k tisku štítků.

---

## Instalace doplňku do prohlížeče

### Proč je nutné instalovat doplněk?

Doplněk představuje klíčovou komponentu, která Vám umožní propojit váš e-shop v Upgates se službou Balíkuj. Spousta e-shopů nenabízí možnost přidání vlastních rozšíření (například tlačítek) do své administrace. Kvůli tomu je potřeba aktivovat náš doplněk do prohlížeče, který chybějící funkcionalitu v administracích e-shopů doplní.

### Jak doplněk nainstalovat?

1. **Otevření odkazu na doplněk**  
   Klikněte na následující odkaz: [Upgates tlačítko ↗️](https://chromewebstore.google.com/detail/bal%C3%ADkuj/cgnajbacohjdkckhmoilmmfiekpmbcda).  
   Alternativně můžete navštívit [Google Web Store ↗️](https://chromewebstore.google.com/) a do vyhledávacího pole zadat klíčové slovo **Balíkuj**.

2. **Přidání doplňku do prohlížeče**  
   Na stránce detailu doplňku klikněte na tlačítko **Přidat do Chromu**. Následně potvrďte instalaci a vyčkejte, dokud nebude doplněk přidán do Vašeho prohlížeče.

   ![Upgates](/img/application/upgates/upgates-doplnek-detail.png)

3. **Zobrazení doplňku v prohlížeči**  
   Po úspěšné instalaci by se ikona doplňku měla zobrazit v pravém horním rohu Vašeho prohlížeče vedle adresního řádku. Pokud ikonu nevidíte, klikněte na symbol puzzle (správce rozšíření) a doplněk si připněte (díky tomu se zobrazít ikonka doplňku vždy).

---

## Získání aplikačního klíče v Balíkuj

### Co je aplikační klíč a proč ho potřebujete?

Aplikační klíč je unikátní kód (nikde jej nesdělujte), který umožňuje propojení mezi doplňkem prohlížeče Chrome a systémem Balíkuj. Bez něj by doplněk nemohl správně fungovat, protože zajišťuje propojení doplňku s Vaší aplikací v Balíkuj.

### Postup získání aplikačního klíče

1. **Přihlášení do aplikace Balíkuj**  
   Přejděte do aplikace Balíkuj [https://app.balikuj.cz](https://app.balikuj.cz) a přihlaste se pomocí svých přihlašovacích údajů. Jakmile budete přihlášeni, přejděte do sekce **Nastavení -> Aplikace**.

2. **Vyhledání aplikace**  
   V seznamu aplikací vyberte tu, kterou chcete propojit s doplňkem a klikněte na detail této aplikace. Aplikace musí být typu Upgates.

3. **Zobrazení aplikačního tokenu**  
   V detailu aplikace najdete sekci s názvem **Upgates tlačítko**.  

   ![Upgates](/img/application/upgates/doplnek-upgates-app-detail.png)
   
   Klikněte na tlačítko **Zobrazit aplikační token**. Otevře se nové okno, kde se zobrazí váš aplikační klíč. Tento klíč si zkopírujte do schránky kliknutím na tlačítko **Zkopírovat do schránky**.

   ![Upgates](/img/application/upgates/doplnek-upgates-app-token.png)


---

## Aktivace doplňku

### Proč aktivovat doplněk?

Aktivace doplňku je zásadním krokem, který umožňuje propojení mezi Vaší administrací Upgates a službou Balíkuj. Jakmile doplněk aktivujete, budete moci naplno využívat jeho funkce.

### Jak doplněk aktivovat?

1. **Přejděte do administrace Vašeho e-shopu**  
   Otevřete administraci Vašeho e-shopu v systému Upgates pomocí Vašeho prohlížeče.

2. **Spusťte doplněk**  
   Klikněte na ikonu doplňku ve Vašem prohlížeči. Při prvním spuštění se zobrazí výzva k zadání aplikačního klíče.

   ![Upgates](/img/application/upgates/doplnek-upgates-open.png)

3. **Zadejte aplikační klíč**  
   Vložte aplikační klíč, který jste získali v předchozím kroku a stiskněte tlačítko **Uložit klíč**. Po jeho zadání se doplněk automaticky aktivuje.

4. **Obnovte stránku**  
   Po úspěšné aktivaci obnovte stránku s administrací. V seznamu objednávek i v detailu objednávek nyní uvidíte tlačítko **Balíkuj štítky**.

> **Upozornění:** Doplněk funguje pouze v administraci Vašeho e-shopu. Pokud jej otevřete na jiné stránce, zobrazí se chybová hláška.

   ![Upgates](/img/application/upgates/doplnek-upgates-warning.png)

---

## Tisk štítků

### Kde najdete tlačítko pro tisk štítků?

Po aktivaci doplňku se v administraci Vašeho e-shopu zobrazí tlačítko **Balíkuj štítky**. Toto tlačítko naleznete:

- V seznamu objednávek.
- V detailu každé jednotlivé objednávky.

### Jak tisknout štítky?

1. **Vyberte objednávky**  
   Označte jednu nebo více objednávek, pro které chcete vytvořit štítky.

2. **Klikněte na tlačítko Balíkuj štítky**  
   Po kliknutí na tlačítko systém automaticky vytvoří štítky k vybraným objednávkám. Štítky se zobrazí v modálním okně.

   ![Upgates](/img/application/upgates/doplnek-upgates-overview.png)

3. **Zkontrolujte a stáhněte štítky**  
   V modálním okně uvidíte:
   - Počty vytvořených štítků pro jednotlivé dopravce.
   - Chybové hlášky, pokud došlo k nějakým problémům.

   Vyberte, které štítky chcete stáhnout, a případně zvolte počáteční pozici štítků.

   ![Upgates](/img/application/upgates/doplnek-upgates-modal-success.png)

4. **Řešení chyb**  
   Pokud nastanou chyby při vytváření štítků, systém vás na ně upozorní v modálním okně.

   ![Upgates](/img/application/upgates/doplnek-upgates-modal-error.png)

---

## Další funkce doplňku

### Informace o zásilkách

Po vytvoření štítků se v seznamu objednávek ve sloupci **Doprava a Platba** zobrazí:

- **Číslo zásilky**: Kliknutím se dostanete na sledovací stránku dopravce.
- **Stav zásilky**: Kliknutím zobrazíte detail zásilky v Balíkuj.
- **Počet kusů**: U vícekusových zásilek je zobrazen počet balíků.

Tyto informace jsou dostupné také v detailu objednávky.

![Upgates](/img/application/upgates/doplnek-upgates-detail.png)

---

S tímto doplňkem bude tisk štítků rychlý, snadný a efektivní!